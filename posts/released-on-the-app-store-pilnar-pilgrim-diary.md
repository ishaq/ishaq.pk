<!-- 
.. title: ایپ سٹور پر اجرا: پِلنار پِلگرِم ڈائری
.. slug: released-on-the-app-store-pilnar-pilgrim-diary
.. date: 2014-07-17 11:17:45 UTC+05:00
.. tags: اجرا, ایپ سٹور, آئی او ایس
.. link: 
.. description: 
.. type: text
-->

‪**فرصت نہیں**‬ ‪[‬ ایپ سٹور کا ربط‪](https://itunes.apple.com/us/app/pilnar-pilgrim-diary/id897587238?mt=8)‬

‪[پِلنار پِلگرِم ڈائری](https://itunes.apple.com/us/app/pilnar-pilgrim-diary/id897587238?mt=8)‬ کا ایپ سٹور پر اجرا ہو گیا ہے۔ یہ اطلاق عیسائی حاجیوں کے حج کے دوران کاغذ کی ڈائریوں کی جگہ استعمال کے لیے ہے۔ اسے ‪[ٹِلبرگ یونیورسٹی](http://www.tilburguniversity.edu/)‬ کے ایک محقق کے لیے بنایا گیا ہے اور یہ ان لوگوں کے پِلنار پراجیکٹ  کا حصہ ہے۔

اس اطلاق کا سرور جینگو ‪(‬django‪)‬ میں لکھا گیا ہے۔ اے پی آئی کی تہ کے لیے جینگو ریسٹ فریم ورک (django REST framework) استعمال ہوا ہے۔ کلائنٹ آئی او ایس کی مقامی اطلاق ہے۔ ایک ڈویلپر کے حساب سے، اس میں یہ فیجر اچھے ہیں:

- آف لائن سِنک (آف لائن ہم وقت سازی؟‪[‬1‪](‬
- کثیر اللسان (انگریزی اور ولندیزی)
- منتظمین کے لیے کسٹم رپورٹیں

آف لائن سِنک پر مجھے فخر ہے۔ بغیر انٹر نیٹ کنکشن کے اطلاق کا استعمال، اور پھر جب بھی کنکشن ملے، تبدیلیوں کا خود کار طریقے سے سرور پر سنک ہوجانا بڑا اچھا محسوس ہوتا ہے۔ صارف اگر تمام تبدیلیوں کو فوراً سرور پر منعکس کرنا چاہتا ہے تو اپنی مرضی سے بھی سِنک کر سکتا ہے۔ میں اس بارے میں کچھ عرصے سے اشاعت لکھنے کی کوشش میں ہوں۔ بنیادی طور پر آف لائن سِنک درج زیل مراحل پر مشتمل ہے:

1. تبدیل شدہ، نیا لُک اپ ڈیٹا پُل کرنا
2. تبدیل شدہ، نیا ڈیٹا سرور پر پُش کرنا
3. تبدیل شدہ، نیا ڈیٹا سرور سے پُل کرنا

دیکھیں کہ ہم لوگ صرف وہی ڈیٹا پُل یا پُش کر رہے ہیں جس کی ضرورت ہے، سرور اور کلائنٹ دونوں ٹائم سٹیمپ کا حساب کتاب رکھتے ہیں۔ اس طرح ہم لوگ بہت کم بینڈ وڈتھ ضائع کر رہے ہیں۔

آف لائن سِنک کا ایک نقصان یہ ہے کہ اگر صارف  کو لمبے عرصے تک انٹرنیٹ کنکشن میسر نہیں ہوا تو اسے بہت پرانا متن دیکھنا کو ملے گا مثلاً ممکن ہے صارف کوئی ایسی کہانی پڑھ رہا ہو جس کو مصنف نے بہت بدل دیا ہے۔

میں ‪[لوکلائزیشن](../en/posts/localization-notes.html)‬ کے بارے میں تفصیل سے لکھ چکا ہوں۔ یہ اشاعت بڑے دلچسپ وقت میں لکھی گئی، اس میں ایکس کوڈ پانچ کے حساب سے بات ہوئی تھی، اور ایپل نے چند دن بعد ہی ایکس کوڈ چھ کا اجرا کر دیا جو کہ لوکلائزیشن کے معاملے میں اپنے پیش رو سے بہت آگے ہے۔ تاہم عمومی اصول ابھی بھی وہی ہیں۔

کسٹم رپورٹیں لکھنا اتنا مشکل نہیں تھا۔ مجھے بس جینگو ایڈمن کی ٹمپلیٹوں میں نئے ویوز کے ربط ڈالنے پڑے تھے۔ اس کام کے لیے [جینگو ایڈمن پلس](https://github.com/jsocol/django-adminplus) اچھی اطلاق ہے، لیکن میں جینگو ورژن ایک اعشاریہ سات ‪(‬1‪.‬7‪)‬ استعمال کر رہا تھا جس کے ساتھ یہ موازن نہیں۔ 

پِلگرم ڈائری ایک مفید اطلاق ہے، اگر آپ کامینو ‪(‬camino‪)‬ پر جا رہے ہیں تو اسے ضرور دیکھیں۔

Buen Camino!

 ‪[‬1‪]‬ سی ایل ای کی فرہنگ کہتی ہے کہ sync کا ترجمہ ہم وقت سازی ہے، لیکن یہ میرے دل کو نہیں لگتا۔