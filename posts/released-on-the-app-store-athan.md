<!--
.. title: ایپ سٹور پر اجرا: ازان پَلَس
.. slug: released-on-the-app-store-athan
.. date: 2014-07-22 12:29:52 UTC+05:00
.. tags: اجرا, ایپ سٹور, آئی او ایس
.. link:
.. description:
.. type: text
-->

![Athan + Dashboard](http://i.imgur.com/bzYu5OV.png "Athan + Dashboard")

**فرصت نہیں:** ‪[‬ایپ سٹور کا ربط‪](https://itunes.apple.com/us/app/athan-weather-forecast-salaat/id898804259?mt=8)‬


[ازان پَلَس](http://azaan.kahaf.com/) کا ایپ سٹور پر اجرا ہو گیا ہے۔ یہ ایک  سادہ اطلاق ہے جو موسم کی پیشن گئی اور اوقاتِ نماز ایک ہی جگہ دکھاتی ہے۔

آپ پوچھیں گے کہ ایک اور ازان اطلاق کیوں؟ ہم نے کئی اسلامی اطلاقات دیکھیں ہیں، اور ہم چاہتے تھے کہ موسم کا حال اور نماز کے اوقات ایک ہی جگہ پتا چلیں، چنانچہ ازان پَلَس بنا دی۔

اس اطلاق کا خوبصورت طریقے سے ڈیزائن کیا ہوا ڈیش بورڈ آپ کو تمام اہم معلومات دکھاتا ہے۔ آپ ایک ٹیپ ‪(‬Tap‪)‬ سے ازان کا الارم سیٹ کر سکتے ہیں۔ اطلاق طے شدہ ‪(‬default‪)‬ طریقے پر ازان کے انتباہ کے لیے آئی فون کی نوٹیفیکیشن کی آواز استعمال کرتی ہے۔ ہمارے مشاہدے کے حساب سے یہ بہتر سیٹنگ ہے، کیونکہ اس طرح آپ کو نماز کے وقت کا بھی پتا چل جاتا ہے اور کسی وجہ سے الارم بند کر دینے سے ازان کی بے ادبی بھی نہیں ہوتی۔ لیکن اگر آپ چاہیں تو اسے اطلاق کی ترتیبات ‪(‬Application Settings‪)‬ میں تبدیل کر سکتے ہیں۔ نیز ڈیش بورڈ کی شباہت اپنے پسند کے مطابق بنانے کے لیے آپ ترتیبات میں سے خیالیہ ‪(‬Theme‪)‬ چُن سکتے ہیں۔

اس اطلاق میں اوقاتِ نماز کے حساب کے لیے ‪[حامد زرابی زادہ](http://praytimes.org/)‬ کی لائبریری استعمال ہوئی ہے۔ موسمی پیش گئی کے لیے ہم نے کئی خدمات ‪(‬services‪)‬ کو آزمایا۔ لیکن کچھ بہت مہنگی تھیں، اور کچھ کی پیشن گوئیاں بہت خراب۔ آخر ہم نے ‪[ورلڈ ویدر آنلائن](http://worldweatheronline.com/)‬ پر مصلحت کر لی، اس کا ڈیٹا بہت حد تک صحیح ہے، اور یہ اتنی مہنگی بھی نہیں۔

ازان پَلَس ایک چیز کرتی ہے، اور اچھے طریقے سے کرتے ہیں۔ لیکن ہم لوگ ابھی اس سے مطمئن نہیں ہیں، اسے لیے ہم لوگ اس ورژن کو 0۔5۔0  (صفر اعشاریہ پانچ اعشارہ صفر) کہ رہے ہیں۔ ہمارا ارادہ یہ تھا کہ اس کا جلدی سے اجرا کر کے صارفین کے آراء پر مبنی نئے فیچر بنائے جائیں۔ اگر آپ کے زہن میں کوئی فیچر ہے تو ہمیں ضرور بتائیں۔

ہم لوگ زیل میں دیئے گئے فیچر شامل کرنے کا سوچ رہے ہیں۔

* کثیر اللسان (اردو، عربی، ولندیزی، اور دیگر)
* اوقاتِ نماز کا ماہانہ جدول
* قبلہ سمت نما
* نماز کا متن اور نمازوں کی رکعات
* دیگر اہم متن (جیسے دعاِ قنوت، آیۃالکرسی، دعاِ جنازہ، تسبیح تراویح وغیرہ)
* وضو اور غسل کیسے کریں
* طریقہِ ادائیگیِ نماز (روزانہ)
* طریقہِ نمازِ جنازہ
* طریقہِ نمازِ عید
* ازان کہنے کا طریقہ (موزّن کے لیے)
* امامت کا طریقہ
* دگر نمازوں کا طریقہ (استسقاء، حاجات، وغیرہ)
* نومولود کے کان میں ازان کہنے کا طریقہ
* نکاح پڑھانے کا طریقہ

یہ فہرست کسی خاص ترتیب میں نہیں ہے، لیکن اوپر کے اندراج زیادہ اہم معلوم ہوتے ہیں۔ یہ وہ چیزیں ہیں جو ہمیں یا تو پوچھنے کی ضرورت پڑھ سکتی ہے جیسے قبلہ کی سمت، یا ہمیں اس کے لیے کہا جا سکتا ہے جیسے امامت۔

ازان پَلس ایک چھوٹی سی سادہ اطلاق ہے، اگر آپ موسمی پیش گوئی اور اوقاتِ صلٰوۃ ایک جگہ چاہتے ہیں، تو ‪[اسے ضرور دیکھیں۔‬
‪](https://itunes.apple.com/us/app/athan-weather-forecast-salaat/id898804259?mt=8)‬