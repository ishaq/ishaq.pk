<!-- 
.. title: ہمارے اطالوی سفارتخانے میں یومِ پاکستان کی تقریب
.. slug: ہمارے اطالوی سفارتخانے میں یومِ پاکستان کی تقریب
.. date: 2014-03-23 21:19:22 UTC+05:00
.. tags: عمومی
.. link: 
.. description: 
.. type: text
-->

یومِ پاکستان مبارک۔

ہمارے [اطالوی سفارتخانے](http://www.mofa.gov.pk/italy) کی یومِ پاکستان کی تقریب میں شرکت کا اتفاق ہوا۔ قرآنِ پاک کی تلاوت ہوئی، ڈپٹی ہیڈ آف مشن اور ہیڈ آف چانسری نے صدر اور وزیرِ اعظم کے پیغام پڑھے۔ اور پھر محترمہ سفیر نے تقریر کی۔ بعد میں بچوں نے ملی نغمے گائے۔ مختصر مگر خوبصورت تقریب تھی۔۔ یہاں احساس ہوا کہ جب آپ وطن سے باہر ہوں تو قومی پرچم دیکھ کر کتنی خوشی ہوتی ہے۔ سفارتخانے کے عمارت میں ایسا محسوس ہو رہا تھا جیسے پاکستان سے باہر چھوٹا سا پاکستان ہے۔ البتہ وہاں اگر زیادہ لوگ قومی لباس پہن کر آتے تو اور بھی اچھا ہوتا۔ دفتروں میں انگریزی لباس پہننا ہماری ضرورت ہو سکتا ہے، لیکن قومی دنوں پر وضع قطع سے پاکستانی لگناچاہئے۔

سفارتخانوں کے افسر اور سٹاف وطن سے باہر ہمارے ہم وطنوں کی زندگیاں آسان بنانے کے لیے کوشاں رہتے ہیں۔اس طرح کی تقریبات کے لیے عموماً سفارتخانے کے افسران مل جل کر انتظام کرتے ہیں اور اس کے لیے الگ کوئی بجٹ نہیں لیا جاتا۔ یہ بڑی بات ہے، اور قابلِ ستائش ہے۔